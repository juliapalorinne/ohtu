## Scrumban-menetelmän käyttö ketterässä ohjelmistokehityksessä


[Kalle Ilveksen kandidaatin tutkielma](https://www.cs.helsinki.fi/u/mluukkai/ohtu/ilves-kandi.pdf) 
käsittelee Scrumban-menetelmän käyttöä ohjelmistokehityksessä. Tutkielman mukaan
ketterät menetelmät, kuten Scrumban, pyrkivät minimoimaan turhan työn ja korostavat 
jatkuvaa oppimista sekä nopeaa vastaamista muutoksiin.


Scrumban yhdistää Scrum- ja Kanban-menetelmiä tavalla, jonka tarkoitus on hyödyntää 
menetelmien hyviä puolia ja paikata niiden heikkouksia.Scrumin heikkoudeksi on 
todettu aikarajoitettujen iteraatioiden jäykkyys vaatimusten muuttuessa nopeasti. 
Myös työmäärän arviointiin ja suunnitteluun kuluvaa aikaa voi pitää turhana, sillä 
se ei edistä itse ohjelmiston kasvua. Kanbania sen sijaan voi pitää liiankin 
vapaamuotoisena. 


Scrumbanissa on käytössä malli, jossa tavoitteet jaetaan neljään kategoriaan 
niiden kiireellisyyden mukaan, ja suoritettavaksi valitaan tehtäviä Scrumin tapaan 
kiireellisimpien joukosta. Iteraatioiden etukäteissuunnittelun sijaan 
suunnittelua tehdään Kanbanin tapaan jatkuvasti tilanteen mukaan. Tehtävien 
työmäärää ei arvioida etukäteen, vaan työn rajaaminen tapahtuu rajoittamalla
samanaikaisesti suoritettavien tehtävien määrää. Työn eteneminen visualisoidaan
työn vaihetta kuvaaviin sarakkeisiin jaetulla taululla kuten Kanbanissa.

